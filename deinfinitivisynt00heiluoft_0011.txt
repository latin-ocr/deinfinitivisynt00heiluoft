Quod Stein1) syntaxis Herodoteae historiam potius
scribendam quam cum Attica dicendi consuetudine compa-
rationem esse instituendam censet, id nobis quoque hoc libello
propositum est : tractaturi enim sumus infinitivi Herodotei
usum omnibus quae exstant exemplis illustratum, quoin
genere ea omittenda esse putamus quae viri docti a Boppio
usque ad nostram aetatem de infinitivi forma atque origine
disputarunt 2). cum autem nemini iam ignotum sit infiniti-
vum esse casum nominis verbalis et unum illud incertum
relinquatur, utrum dativus sit an locativus , equidem
libere profiteor utrumque casum in eiusdem et formae et
usus unitatem coaluisse mihi videri. quod utrum recte
necne statuam, aliis relinquo diudicandum, certe exempla
ita proponenda erunt, ut primum eum usum infinitivi illu-
strem, ex quo quae primitus infinitivi natura fuerit plus
minusve cognosci possit, deinde ea, ubi hanc significationem
paullatim delituisse nemo mirabitur. praeterea materiem
nostram ita disposuimus, ut primum infinitivum sine arti*
culo, tum infinitivum cum articulo pertractemus.

ยน) Burs. Jahresber. iib. d. Fortschr. d. Altthwssch. 1873, I p. 296.
2) cf. praeter alios Jolly, Geschichte des Infinitivs im Indogcrma-
nisehen, Miinchen 1873.

1

